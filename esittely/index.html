---
layout: normal
---
<h1 style="text-align: left">Apua Haitille ry</h1>
<p class="lead" style="text-align: left">Apua Haitille ry:n tavoitteena on rahoittaa haitilaisille maanjäristyksessä kotinsa menettäneille perheille pysyvät asunnot joko uudisrakentamalla tai korjaamalla vaurioituneita koteja. Maanjäristyksen uhreja ja kotinsa menettäneitä perheitä pyritään auttamaan myös muilla tavoin, esimerkiksi työllistämällä ja kouluttamalla heitä sekä lisäämällä Suomessa tietoisuutta Haitin tilanteesta.</p>
<p style="text-align: left">Apua Haitille -yhdistys perustettiin vuonna 2010. Yhdistyksen toiminnasta vastaa ryhmä yksityisiä henkilöitä. Yhdistyksen perustaja, Ermot-lastenohjelmien tuottajanakin tunnettu Martti Falck on käynyt Haitilla tiimeineen säännöllisesti jo 2000-luvun alusta lähtien ja hänellä on hyvät suhteet paikallisiin.</p>
<p style="text-align: left">Apua Haitille ry:llä ei ole kiinteitä toimitiloja. Työtä tehdään Suomessa kotoa käsin tai “kentällä” eli Haitilla. Kaikki apu kanavoidaan mahdollisimman tehokkaasti kotien rakentamiseen Haitin maanjäristyksen uhreille. Toimintamme perustuu pääasiassa vapaaehtoistyöhön. Yhdistyksellä ei ole tällä hetkellä palkattuja työntekijöitä. Yhdistyksen kustannukset ovat erittäin pienet, joten kerätty raha menee tehokkaasti perille.</p>
<p style="text-align: left">Suomessa meidän kauttamme ovat haitilaisten tukemiseen osallistuneet useat eri seurakunnat, järjestöt, yritykset ja yksityishenkilöt, esimerkiksi Suomen Lions Club, Ylöjärven seurakunta, Kangasalan seurakunta ja Pirkkalan kristityt yhdessä -yhdistys.</p>
<p style="text-align: left">Haitilla toimimme yhteistyössä paikallisten tahojen kanssa. Pääyhteistyökumppanimme on YWAM Haiti, Haitin Missionuoret, joka organisoi rakennus- ja avustusprojektit Haitilla. Apua Haitille ry organisoi varojen keruun Suomessa. Pyrimme auttamaan paikallisia ihmisiä työllistymään ja tuemme heitä heidän omasta aloitteestaan syntyneissä projekteissa. Näin aktivoimme paikallisia ihmisiä ja osallistumme yhteiskunnan rakentamiseen. Auttamiskohteet ovat hyvin konkreettisia ja yhdistys pystyy antamaan avunsaajista tiedot ja kuvat. Suorat kontaktit luotettavien haitilaisten yhteistyökumppaneiden kanssa varmistavat avun perille menemisen sitä tarvitseville.</p>
<p style="text-align: left">Katso myös tiedot kohteistamme sivulta <a href="http://apuahaitille.fi/uusi/index.php/avustuskohteet/">Avustuskohteet</a>.</p>
</div>
<div class="spacer"> </div>
</div></div></div></div></div><div class="panel-grid" id="pg-17-1" ><div class="panel-grid-cell" id="pgc-17-1-0" ><div class="so-panel widget widget_siteorigin-panels-postloop panel-first-child panel-last-child" id="panel-17-1-0-0"><div class="container" style="max-width: 756px;">

  <article class="post-358 post type-post status-publish format-video hentry category-uncategorized post_format-post-format-video">
  

    <header>
      
      <h2 class=""><a href="http://apuahaitille.fi/uusi/index.php/2015/11/27/video-kotien-rakentamisesta/">Video kotien rakentamisesta</a></h2>
      <p>Julkaistu 27.11.2015</p>

    </header>

    <div class="entry-content">
      <p>Katso video kotien rakentamisesta. Yhteistyökumppanimme, kansainvälinen lähetysjärjestö Youth With A Mission &#8211; YWAM Haiti, toteuttaa kotien rakentamisen. Kodit ovat pieniä paritaloja kooltaan 48 m2. Rakennettava talomalli on kestänyt maanjäristyksiä, mm. tammikuun 2010 järistyksen, ja myrskyjä. Kodin seinät on tehty harkoista ja vahvistettu raudoitetuilla betonipilareilla. Ovet, ikkunaluukut ja kattotuolit tehdään painekyllästetystä puusta termiittituhojen välttämiseksi. Katto on korroosion kestävää galvanoitua peltiä.</p>
<p><iframe width="500" height="281" src="https://www.youtube.com/embed/Le5ppnpluTg?feature=oembed" frameborder="0" allowfullscreen></iframe></p>
<p>&nbsp;</p>
    </div>
  
  </article>